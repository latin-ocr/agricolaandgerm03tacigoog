GERMANIA xxxviii-XLV. 25
libertatem Protinus deinde ab Oceano Rugii et Ι

Lemovii, omniumque harum gentium insigne rotunda
scuta, breves gladii et erga reges obsequium.

XLIV. Suionum hinc civitates ipso in Oceano
praeter viros armaque classibus valent. Forma navium
eo differt, quod utrimque prora paratam semper ap·
pulsui frontem agit Nec velis ministrantur, nec
remos in ordinem lateribus adiungunt 3 solutum, ut in
quibusdam fluminum, et mutabile, ut res poscit, hinc
vel illinc remigium Est apud illos et opibus honos,
coque unus imperitat, nullis iam exceptionibus, non
precario iure parendi. Nec arma, ui apud ceteros
Germanos, in promiscuo, sed clausa sub custode, et
quidem servo, quia subitos hostium incursus prohibet
Oceanus, otiosa porro armatorum manus facile lasci-
viunt. Enimvero neque nobilem neque ingenuum,
ne libertinum quidem armis praeponere regia utilitas
est.

XLV. Trana Suionas aliud mare, pigrum ac
prope immotum, quo cingi cludique terrarum orbem
hinc fides, quod extremus cadentis iam solis fulgor
in ortus edurat adeo clarus, ut sidera hebetet Senum
insuper emergentis audiri, formasque deorum et radios
capitis aspici persuasio adiicit. Illuc usque (etfama
vera) tantum natura. Ergo iam dextro Suevici maris
litore Aestiorum gentes alluuntur, quibus ritus
habitusque Suevorum, lingua Britannicae propior.
Matrem deum venerantur, insigne superstitionis
formas aprorum gestant. Id pro armis omniumque
tutela securum deae cultorem etiam inter hostes
praestat Rarus ferri, frequens fustium usus. Fru-
mento ceterosque fructus patientius quam pro solita
Germanorum inertia laborant. Sed et mare scrutantur,

 

