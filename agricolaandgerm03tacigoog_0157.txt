12 CORNELII raom

Accisis crinibus, nudatam, coram propinquis expellit
domo maritus,acper omnem vicum verbere agit. Pub-
licatae enim pudicitiae nulla venia3 non forma, non
aetate, non opibus maritum invenerit. Nemo enim
illic vitia ridet, nec corrumpere et corrumpi seculum
vocatur. Melius quidem adhuc eae civitates, in qui-
bus tantum virgines nubunt, et cum spe votoque
uxoris semel transigitur. Sic unum accipiunt mari·
tum, quomodo unum corpus unamque vitam ne ulls
cogitatio ultra, ne longior cupiditas, ne tamquam ma-
ritum, scd tamquam matrimonium ament Numerum
liberorum finire aut quemquam ex agnatis necare
flagitium habetur, plusque ibi boni mores valent quam
alibi bonae leges

XX. In omni domo nudi ac sordidi in hos artus,
in haec corpora, quas miramur, excrescunt Sua
quemque mater uberibus alit, nec ancillis aut nutrici-
bus delegantur. Dominum ac servum nullis educa
tionis deliciis dignoscas ; inter eadem pecora, in cadem
humo degunt, donec aetas separet ingenuos, virtus
agnoscat Sera iuvenum venus, eoque inexhausta pu-
bertas Nec virgines festinantur 3 eadem iuventa,
similis proceritas3 pares validaeque miscentur, ac ro
bora parentum liberi referunt Sororum filiis idem
apud avunculum, qui apud patrem honor. Quidam
sanctiorem artioremque bunc nexum sanguinis arbi·
trantur, et in accipiendis obsidibus magis exigunt,
tamquam et animum firmius et domum latius teneant.
Heredes tamen successoresque sui cuique liberi, et
nullum testamentum si liberi non sunt, proximus
gradus in possessione fratres, patrui, avunculi. Quanto
plus propinquorumque maior affinium numerus, tanto
gratiosior senectus, nec ulla orbitatis pretia.

 

