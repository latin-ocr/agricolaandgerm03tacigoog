suanam VL—XV. 9 .

XIV. Quum ventum in aciem, turpe principi
virtute vinci, turpe comitatui virtutem principis non
adaequare. Iam vero infame in omnem vitam ac
probrosum superstitem principi suo ex acie recessisse.
Illum defendere, tueri, sua quoque fortia facta gloriae
eius assignare praecipuum sacramentum est. Prin-
cipes pro victoria pugnant, comitas pro principe. Si
civitas, in qua orti sunt, longa pace et otio torpeat, .
plerique nobilium adolescentium petunt ultro eas na
tiones, quae tum bellum aliquod gerunt, quia et in-
grata genti quies, et facilius inter ancipitia clarescunt,
¹magnumque comitatum non nisi vi belloque tuentur.
Exigunt enirn principis sui liberalitate illum bella·
torem equum, illam cruentam victricemque frameam.
Nam epulae, et quamquam incompti largi tamen ap
paratus, pro stipendio cedunt. Materia munificentiae
per bella ct raptus Nec arare terram aut exspectare
annum tam facile persuaseris quam vocare hostem et
vulnera mereri Pigrum quin immo et iners videtur
sudore acquirere, quod possis sanguine parare.

XV. Quotiens bella non ineunt, multum venati-
bus, plus per otium transigunt dediti somno ciboque,
fortissimus quisque sc bellicosissimus nihil agens, de-
legata domus et penatium ct agrorum cura feminis
senibusque et infirmissimo cuique ex familia3 ipsi
hebent, mira diversitate naturae, quum iidem homines
sic ament inertiam et oderint quietem. Mos est civi·
tatibus ultro ac viritim conferre principibus vel ar-
mentorum vel frugum, quod pro honore acceptum
ctiam necessitatibus subvenit Gaudent praecipue
finitimarum gentium donis, quac non modo a singulis,
sed publice mittuntur, electi equi, magna arma, pha
lenae torquesque. Iam et pecuniam accipere docuimus.

 

