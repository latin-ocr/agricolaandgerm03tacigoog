nr CORNELII raom ’

polluuntur. Bona fortunaeque in tributum, ager 'atque
annus in frumentum, corpora ipsa ac manus siluis
ac paludibus· emuniendis inter verbera ac contumelias
conteruntur. Nata servituti mancipia semel veneunt,
atque ultro a dominis aluntur 3 «Britannia servitutem
suam quotidie emit, quotidie pascit Ac sicut in
familia recentissimus quisque servorum etiam conservis
ludibrio est, sic in hoc orbis terrarum uetere. famulatu
novi nos et viles in excidium petimur. Neque enim
arva nobis aut metalla aut portus sunt, quibus exer·
cendis reservemur. Virtus porro ac ferocia subiect-
orum ingrata imperantibus ; et longinquitas ae se-
cretum ipsum quo tutius, eo suspectius. Ita sublata
spe veniae tandem sumita animum, tam quibus salus
· quam quibus gloria carissima est. Brigantes femine
duce exurere coloniam, expugnare castra, ac, nisi
felicitas in socordiam vertisset, exuere iugum potuere;
nos integri et indomiti et libertatem non in poeniten· ,
tiam laturi, primo statim congressu ostendamus, quos
sibi Caledonia viros seposuerit. κ

XXXII. An eandem Romanis in bello virtutem
qnam in pace lasciviam adesse creditisl Nostris
illi dissensionibus ac discordiis clari vitia hostium in
gloriam exercitus sui vertunt ; quem contractum ex
diversissimis gentibus ut secundae res tenent, ita ad-
versae dissolvent, nisi Gallos et Germanos et (pudet
dictu) Britannorum plerosque, licet dominationi alienae
sanguinem commodent, diutius tamen hostes quam
servos, fido et affectu teneri putatis. Metus ac terror
est, infirma vincla loco caritatis5 quae ubi removeris,
qui timere desierint, odisse incipient. Omnia victoriae
incitamenta pro nobis sunt ; nullae Romanos con·
iuges accendunt, nulli parentes fugam exprobraturi

 

